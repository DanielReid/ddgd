Geweldsarme spellen
Caveat: alle leeftijdsgrenzen zijn slechts op onze kinders gebaseerd.

2+
--

Proteus
http://twistedtreegames.com/proteus/

Abstract, rustig spel waarbij je een eiland verkent. Grappige kleine beestjes springen rond. De seizoenen veranderen en het wordt dag/nacht

4+
--

Bit.trip runner 2
http://runner2.com/

De Bit.trip serie spellen zijn erg eenvoudig te bedienen, vooral de eerdere levels: een mannetje rent continu met dezelfde snelheid naar rechts, aan de speler is het op de juiste momenten te springen/bukken. Een ingewikkelder variant op telefoons/tablets is Super Mario Run (https://supermariorun.com/en/index.html)

Minecraft
https://www.minecraft.net

Als je de server en instellingen goed in beheer hebt is dit geweldloos dingen bouwen. Als je de boel niet goed in de gaten houdt kom je online terecht in allerlei vreemde zaken. Ik heb hier weinig ervaring mee omdat ik het gedoe wou ontwijken maar het kan wel.

Hidden Folks
https://hiddenfolks.com/

Erg charmant spelletje waarin je op zoek bent naar specifieke poppetjes/objecten. Ook op telefoons/tablets.

Desert Golfing
https://play.google.com/store/apps/details?id=com.captaingames.golf
https://store.steampowered.com/app/757040/Desert_Golfing/
https://itunes.apple.com/us/app/desert-golfing/id902062673

Zet je hoek en je kracht en probeer de bal in het gaatje te slaan.

World of Goo
https://2dboy.com/

Bouw structuren uit slijmballetjes die je met paaltjes aan elkaar verbindt. Kennismaking met waarom driehoeken de stevigste vorm zijn.

6+
--

Overcooked
https://www.team17.com/games/overcooked/

Teamspel waarbij je koks bent die proberen samen binnenkomende bestellingen te voldoen. Hierbij gaat van alles mis, en da's vaak juist de grap. Als je per se alles goed wilt doen is het minder leuk; als je juist van improviseren en chaos houdt, of als groep beter in dingen worden erg bevredigend.

Hexcells
http://www.matthewbrowngames.com/index.html

Beetje minesweeper-achtig, maar veel rustiger, en thematisch prettiger. Heel rustige opbouw. Leuk zodra je cijfers kunt lezen en tellen, of met hulp.

Avonturen van Amanita Design
http://amanita-design.net/games.html

Allemaal point-and-click adventures die vooral over verkennen gaan, en objecten combineren. Soms wat abstracte logica nodig. Samorost 1 en 2 zijn gratis in de browser te spelen.

Portal
https://store.steampowered.com/app/400/Portal/

3D puzzelspel waar je portalen kunt openen tussen oppervlaktes. Later in het spel zijn er wat automatische bewakingssystemen die op je schieten maar de vroegere levels zijn erg leuk om in te leren een 3D ruimte te navigeren en het is leuk te zien hoe het portal-idee bij ze klikt.

Tetris/Lumines/varianten
https://www.tetriseffect.game/ (alleen PS4 op het moment)
https://luminesremastered.com/
http://puyo.sega.com/tetris/purchase/index.html

Er zijn legio dergelijke "laat blokjes verdwijnen" spellen, veelal ontspannend tot je er te goed in wordt. Ik heb zelf goede herinneringen aan Tetris op de Gameboy. Mijn dochters hebben minder met dergelijke zaken, ze houden meer van beurt-spellen dan realtime.

Mini Metro
https://dinopoloclub.com/minimetro/

Ontspannend treinnetwerk bouwen en passagiers vervoeren. Wordt wel steeds moeilijker, maar als het misgaat begin je gewoon overnieuw. Ook voor telefoons/tablets.


